# -1 Uputstvo

## Autorska prava

**Autorska prava © 2025 [ITBC, Strahinja Trninić]. Sva prava zadržana.**

Ova skripta i sav prateći sadržaj zaštićeni su zakonom o autorskim pravima.  
Nije dozvoljeno kopiranje, izmena, umnožavanje, distribucija ili kreiranje izvedenih dela ovog materijala bez  
izričite overene i potpisane dozvole autora.


Kako spisak referenci nije završen, a dosta teksta je parafrazirano iz različith radova, knjiga, udžbenika itd. svako kopiranje i umnožavanje je strogo zabranjeno do daljnjeg.

## Uputstvo

Skripta je podeljena po glava, gde svaka glava prati jedan nastavni dan (manje-više). Glave su potpisane naslovom koji prati redni broj. Svaka glava ima pod-glave i na kraju opciono odeljak sa dodatnim temama koje su ili nepovezane sa gradivom kursa ili izlaze izvan njenog obima. Takve pod-glave su označene zvezdicom \* pre njihovog naslova.

Kako je ovo prva skripta koju pišem i na sve to nisam u dobrim odnosima sa gramatikom, postojaće dosta grešaka, kako semantičkih, tako i sintaksnih i gramatičkih. Svaku nedoumicu i primećenu grešku - od banalnih stvari poput pogrešno napisanih reči ili izostavljenih interpunkcijskih znakova, do grešaka u prkazanom kodu -  slobodno prijavite u dm-u na slack-u i bice vrlo brzo uklonjena, tj. prepravljena. Takodje, svaka sugestija i konstruktivna kritika je i više nego poželjna. Ideja ove mini-skripte je da vama olakša slušanje kursa.

Kako je ovo prvi put da se ovako nešto radi na kursu, zadržavam pravo da prestanem da pišem ovo mini-skriptu u bilo kom momentu, ako zaključim da vam odmaže ili da ne odgovara daljem ispravnom toku predavanja!


Osećam potrebu da iznesem par pravila konvencije i objašnjenje za često korišćene izraze za koje smatram da se ne koriste toliko često u svakodnevnom govoru. Kako kurs bude odmicao, ova lista će se najverovatnije dopunjavati, te je prelistavajte povremeno.

Konvencionalna pravila:
- Sve relacije smatramo refleksivnim ako drugačije nije navedeno. Npr: manje se odnosi na $\leq$ (manje ili jednako); izmedju a i b će uključiti sve što je izmedju a i b ali i a i b; itd.
- Svaki unos smatramo da je validan ako drugačije nije navedeno.
- Nepa potrebe pisati posebne poruke korisniku prilikom unosa, ukoliko drugačije nije navedeno.
- Važe pravila duple negacije i zakon isključenja trećeg. Npr. Nije tačno da nije tačno da je pet veće od dva se može skratiti u pet je veće od dva i uvek možemo reći nešto poput Danas je sreda ili danas nije sreda


Često korišćeni izrazi i njihova značenja:
- Trivijalno - jednostavno bez dodatne potrebe za objašnjenjem. Npr:
- Intuitivno - ono što nam intuicija nalaže. Npr: Intuitivno je da mora da postoji neki elektro-magnetno-mehanički sistem koji pokreće računar.
- Formalno - ono što je iskazano bez ostavljenog prostora dvoznačnosti, sumnji, lošoj interpretaciji itd.
- Neformalno - obrnuto od formalnog.
- akko - ako i samo ako, prestavlja obostranu implikaciju.
- Refleksija - osobina da objekat može da deluje na samog sebe. Npr: "voleti" jer svaka osoba može da voli samog sebe.
- Simetrija - osobina koja nalaze da ako jedan objekat nekako deluje na drugi, tada i drugi objekat isto tako mora delovati na prvi. Npr: "biti u braku" jer ako je osoba A u braku sa osobom B, tada je i osoba B u braku sa osobom A.
- Tranzitivnost - osobina da ako jedan objekat nekako deluje na drugi i taj drugi objekat na isti način deluje na treći, tada i prvi objekat deluje na isti način na treći. Npr: $>$ jer ako je $x > y$ i $y > z$ tada je i $x > z$.
- Strogo - Isključuje refleksiju. Npr: "A je strogo veće od B" znači $A > B$.
- Interval - Opseg nečega. Ukoliko nije drugačije navedeno, smatra se da je u pitanju otvoreni interval.
- Otvoreni interval, u oznaci $(a, b)$,  je interval čiji su svi elementi oni elementi izmedju $a$ i $b$, ne uključujući ih. Npr $(2, 6) = \{ 3, 4, 5 \}$.
- Zatvoreni interval, u oznaci $[a, b]$ je interval čiji su svi elementi oni elementi izmedju a i b. Npr $[2, 6] = \{ 2, 3, 4, 5, 6 \}$.
- Generalno, $($ - isključuje, $[$ - uključuje. Npr $(2, 6] = \{ 3, 4, 5, 6 \}$.
- Generalizacija - postupak uopštavanja problema/teme.
